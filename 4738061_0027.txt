scriptum est, comprobatur. Galenus enim in capitibus, quae sunt
de compositione medicamentorum secundum locos, saepe ad praecepta
Musae medici recurrit ¹). Hac inscriptione ergo indicatur faeculam
ex optimo vitium genere secundum praecepta Musae medici factam
et haud scio an cum aliis medicamentis a Varia Potita compositam
esse.

Ex Aminearum vitium quinque generibus (Plin. N. H. XIV 21)

uvae G emellae, quae ita vocabantur, quod duplices uvas exi-

gebant (Colum. III 2, 7), nobilissimae erant (Plin. N. H. XIV 22).
Vinum ex iis natum Gem(ellum) XV 4572 dicebatur (cf. etiam IV
2677 PEMEAAOC ΙΙ C · V· F. ²).

Ap ianum XV 4536 vinum erat ex apiana uva, praeter
Amineam celeberrima (Pallad. III 9, 4 Colum. III 2, 17 et XII 39, 3
Plin. N. H. XIV 24). Quamquam hoc genus, ‘cui apes dedere co-
{momen praecipue earum avidae’ (Plin. ibid), inscriptione significari
puto, tamen etiam de vino apianis (Kamillen) condito cogitare licet,
cum Isidor. (Orig. 17, 5, 20) iis herbis vinum dulce fieri dicat.

H e l ve o l 11 111 XV 4574. Helveola (Cato cap. XXIV et VI 4,
Varro I cap. XXV ubi Keil legit ⁴helvola') vel helvola (Colum. III
2, 23) vel helvia (Plin. N. H. XIV 46) genus vitis erat, quae aeque
atque Aminea locis soli ostentis conserebatur (Cato VI 4, Varro I
cap. XXV, Pin. N. H. XIV 46). Quamquam Cato (l. c.) helveoli
vini faciundi rationem docet, cum ad helveolum etiam Apicium ‘et
defrutum addendum esse dicat, tamen nihil obstat, quin inscriptione
vinum merum significari putemus.

Plurimis vero notis indicatur, qua in terra, quo 111 agro, quo
in fundo ‘natum’ sit vinum. Ac primum quidem inter triginta fere
nomina vinorum Italiae, quae 111 amphoris leguntur, nullum saepius
occurrere quam Falernum mirum non est. Non modo Romae
XV 4511. 4532. 4559, sed etiam Carthagine VIII S. III 22640, 21.
22. 26 amphorae repertae sunt, in quibus vini Falerni mentio fit ³).

 

1) Galen. XII 737 πρὸς ὀξυδερκίαν Ἀντωνίου Μοὺσα. Cf. etiam ibid. 739.
740. 741. ΧΙΙΙ 14. 47. 57. 61. 104. 108. 206. 263. 326, cf. etiam Pauly-Wissowa,
Rveal-Encyclop. s. v. Antonius 79.

2) De genere et usu Aminei cf. Bluemner ad Ed. Diocl. II 4 et Olck in
Pauly-Wissowa, s.v. De adulteratione Aminei Hofmann pag. 283.

3) Fortasse tamen miretur quispiam Falernum exportatum esse Cartha-
ginem, cum eae regiones ipsae vindemiis ita abundarent, ut passum eorum
aliis in terris valde probaretur (Plin. N. H. XIV 81; Pallad. XI 19,1) et
‘uvae fabriles gloria praecipua' ibi essent (Plin. N. Η. XIV 16). Sed cum
‘vi-na non alibi tristiora* (N. H. XIV 14) essent quam in Africa, ‘nam Africa

