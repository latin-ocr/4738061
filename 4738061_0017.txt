„4—

duorum vel trium milium amphorum ¹). Nec non operarii portus
forique simpliciter ἀμφορεαφὸροι vocabantur (Poll. Vll 30); cf. etiam
monumentum (ap. Baumeister‚ Denkmiiler d. kl. Alt. tab. 1688) in
quo homo amphoram dorso ex navi ad ripam portans cum tribus
puellis liquorem aliquem ex amphora effundentibus conspicitur2).
Alia in tabula (a Jahnio edita, Ber. d. Siichs. Gesellsch. 1867
p. 78) etiam grana amphoris infusa ex agris in horreum convehi
videmus. Cum autem usus amphorarum tantus tamque varius
fuerit, facile fieri potuit, ut amphorarum fragmentis in unum locum
congestis haud procul ab Emporio urbis Romae haud parvae alti-
tudinis mons Testaceus exstrueretur et cum aliis in regionibus
imperii Romani tum maxime Pompeis in horreis cellisque merca-
torum hominumque privatorum reliquiae amphorarum seu integrae
amphorae satis multae invenirentur atque adhuc inveniantur.

Sed ut cognoscamus quid amphorae novi doceant de commercio,
hac ipsa re excellit amphora, quod ut Plauti verbo utar (Rud. 478)
‘litteratast .· eapse cantat quoia εἰτ’. Inscribi solet aut titulo ornari.
Atque multi scriptores inscriptiones, notas, titulos, tesseras, pittacia
iis indita esse tradunt (cf. Morel ap. Daremberg-Saglio l. l.). Cum
vero pittacia tesseraeque perierint, nobis de reliquis quaerendum
est. Atque inscriptionum omnium longe plurimae sunt sigilla sig-
naculo plerumque in ansis, interdum aut in collo aut in ventre aut
in pede acuminato impressa. Multae autem amphorae etiam titulos
plerumque in ventre pictos, paucae stilo scariphatos exhibent.
Neque mirumest plurima exstare sigilla impressa ausorum utpote
firmiorum ac duriorum, rariores superesse inscriptiones in ventre
fragiliore pictas3 accedit quod hae etiamsi exstant saepe legi non
possunt, cum litterae atramento seu carbone seu cressa seu minio
seu viridi aut albo aut rubro colore pictae haud raro evanidae
sint vel omnino exstinctae.

De sigillis signaculo impressis.

Cum in sigillis signaculo impressis figlinae, fundi, praedia,
urbes, domini, servi, liberti, officinatores, diffusores, curatores cel-
larum, viri, mulieres, mercatores singuli vel socii nominentur,
nonnulla milia sigillorum quae diversissimis in terris eruta sunt,

 

1) cf. Plin. N. H. VI 82 ‘navium maym'tudo ad terna milia amphorum'.
Cic. epist. 12, 15, 2 ‘naves onerarias, quarum minor nulla erat duum milium
amphorum'. 2) cf. tab.p. 3.

