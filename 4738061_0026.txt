-13—

neae solae, ubicumque erant, vinum pulcherrimum redderent (Pallad.
III 9‚4; Colum. III 2, 7) neque degenerarent ut Falernae, non erat
quod vinitores diligentius regionem indicarent. Ita legitur Amin(eum)
XV 4510, Amfineum) XV 4533 et 4534, Faecula Aminea IV 5730.
Attamen in amphora XV 4532 ‘Amineum Campan(um)' adscriptum
docet id genus in Campania natum esse. Permultis enim locis
vites Amineae serebantur: ad Vesuvium montem (Colum. III 2, 10.
Galen. X 833), ad alios colles Neapolitanos (Galen. XIV 16), ad
sorrentum (Colum. III 2, 10; Plin. N. H. XIV 22), ad Salernum
Macr. III 20, 7), ad Scantiam in Campania (Varro apud Plin. N. H.
XIV 47), in Bruttia (CIL. X 114 v. 29), in Apulia (Hesych. v.
Ἀμιναῐον), Ardeatino in agro (Colum. III 9, 2), in Carseolano
(Colum. ibid), in 'Albano (Colum. ibid), in Sicilia (Galen. XIII
659 et XIV 16), in Syria (Plin. N. H. XIV 41), in Bithynia (Galen.
VI 337 et XIV 16, Oribas. V 6 p. 349), ad Tmolum montem Lydiae
(Prob. ad Verg. Georg. Π 98).

Faecula Aminea Musae ab Varia Potita inscribitur IV p. Il
5730. Cum faecula ex vino Amineo, quod genus inter optima
numeratum esse vidimus, facta dicatur, dubium esse non potest,
quin hic non de vino crasso, turbido, infami agatur, quale a Mar·-
tiali (Ι 103, 9 Veientani bibitur faex crassa rubelli; I 26,9 a
caupone . . . faex Laletana) significatur. Quaeritur quid faecula
haec fuerit. Atque faex vinorum apud Romanos multo in usu
erat. Cato (r. r. 153) faece ‘ad vinum faecatum faciendum’, quod
servi bibebant, utebatur. Faece vini dulcis admixta vinum durum
suave fieri Palladius (XI 14, 5) et Columella (XII 28) do-
cent (cf. Hor. sat. II 4, 54 Surrentina vater qm· miscet faece
Falerna). Atque adeo vinum mucescens, quod iam vappa erat,
in faecem vini boni infusum servari putabatur¹). Neque vero
saeculam Amineam iis rebus inservivisse puto, sed, cum Galenus
XII 490> faecem vini ustam a Romanis φέκλην appellari dicat
(. . . τρυγὸς οἴνου πεπαυμένης, ἣν Ῥωμαῖοι φὲκλην καλοῦσιν), sine
dubio idem erat, quod nos ‘yebrannter Weinstein, Weinsteinsalz'

nominamus et quo medici permultum utebantur 2). Quae opinio ’

medicamentum quoddam significari etiam nomine Musae, quod ad-

 

1) Cf. K. B. Hofmann, Getranke der Griechen und R6mer vom hygieni-
schen Standpunkte. Deutsch. Arch. fiir Geschichte der Medizin, 6 [1883] 278.
2) Cf. Hippocr. I 685. Galen. XIV 173. 392. XII 490. 491. 1001. Plin. N.

Η. XXI 148. XXIII 63-65. Scribon. 228 et 230, Veget. III 26, 3. VI 16, l.
Cf. etiam Hor. sat. II 8, 9 ‘pervellunt stomachum . . . . faecula Coa’.

