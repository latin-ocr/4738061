-36-

p. Chr. n. saeculo scriptam, qua ‘the writer Proc(l)eius reque-§ts his
correspondent to send a suppley of druys and warns him ayainst
sendiny rotten stuff (σαπρόν), which will not pass muster in Alexan-
dria’ (Β. M. Papyri No. CCCLVI). Similiter papyro (Mitteis-
Wilcken 112 No. 339) mercator res, quas ‘miserat Cornelius Ger·
manus procurator eius, se ‘salbas sanas recepisse' dicit; mari autem
merces advectae esse videntur, cum trierarchus quidam nominetur.

Quicumque de inscriptionibus et imprimis de 'amphorarum
titulis quaestionem instituturus est, eum exempla ipsa materiae
tractandae oculis suis inspexisse atque coram examinasse oportere
iam supra commemoravimus. Quodsi equidem, etsi haud multas
amphoras praetereundo et quasi per transennam Londini sive Lu-
tetiae Parisiorum in museis perlustravi, tamen hanc quaestionem
difficillimam attingere ausus sum, excusabor si omnibus inscriptio-
nibus in unum collatis - titulos pictos dico — et ad nonnullas
rectius interpretandas et ad singulas amplius explicandas aliquid
profecisse videbor. Quamquam enim multum abest, ut tam bono
cum fructu atque tanta eius materiae scientia me quaestionem per-
tractavisse praesumam, quanta Dresselii, Hirschfeldii, Mauii, ut
alios praetermittam, res disceptaverunt, tamen eos potissimum, qui
harum rerum difficultatum haud ignari sint, indulgentiam atque
veniam tironi non denegaturos esse spero atque confido.

