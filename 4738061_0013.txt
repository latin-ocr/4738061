-2—

tius tractare et compluribus voluminibus exponere studuit. Sed
cum, quos sequatur auctores, quibusque usus sit fontibus, non in-
dicet, libri eius, quamvis utiles atque praestantes, tamen ad subti-
liorem eius scientiae cognitionem ac rationem minus sunt idonei.
Quot quantasque autem difficultates ea disciplina praebeat, cum res
atque instrumenta ad has res describendas necessaria maxima ex
parte perierint, quis est qui ignoret?

Maxima vero et omnibus scriptoribus certe luculentiora adiu-
menta ad Romanorum commercium illustrandum nobis praebent et
papyri Aegyptiae nunc tandem recuperatae et inscriptiones Latinae
dudum cognitae. Atque quae papyri de his rebus nos doceant,
nuper egregie exposuerunt L. Mitteis et U. Wilcken (Grundziige
und Chrestomathie der Papyruskunde, Leipzig-Berlin 1912), qui de
re vehicularia et frumentaria l. 1. Ι 1 p. 372—3803 12 p. 435—518;
de negotiis commercioque I 2 p. 299—326; de emptionis ratione
II 1 p. 190—192, II 2 p. 287—305 exposuere. Inscriptiones autem,
ex quibus hauriendum est omnibus quide hominibus antiquis atque
de rebus publicis privatisque agunt, etsi cum editores Corporis Inscrip-
tionum (praesertim vol. XV part. II, XIII, IV, quae ediderunt
Dressel, Hirschfeld, Mau) aut syllogarum (in quibus eminetH. Dessau,
Inscr. Lat. sel. 1906 sqq.) tum rerum Romanarum scriptores velut
Mommsen (Rem. Gesch.), Hirschfeld (Kaiserliche Verwaltungsbeamte),
Nissen (Ital. Landeskunde), Mau (Pompeji) optime de his rebus pro
sua quisque parte meruerunt, tamen ad commercium commeatum-
que explicandum data opera nondum satis adhibitae atque exploratae
esse videntur. Quae cum instrumento domestico q. d. potissimum
comprehendi soleant ac minus curari quam inscriptiones aeri vel
marmori incisae, tamen quid vel ex vilissimis notis enucleari possit,
modo omnia colligas et intento animo excutias, e. g. Rostowzew
egregia tesserarum sylloge ostendit. Quare non inutile esse putavi
ex vasorum imprimis quibus merces condiebantur inscriptionibus
quamvis exiguis et obscuris atque neglectis quantum quidem possem
aliquid colligere ad commercii mercatorumque rationes accuratius
cognoscendas.

Amphorarum igitur inscriptiones tractare constitui3 nam etiamsi
merces interdum doliis cistis saccis cupis ligneis conditae venerint,
tamen amphorae ad commercii rationem explicandam fere solae in
usum veniunt, cum praeter vasa fictilia omnia* fere iam dudum
perierint· Atque cum dolia mercibus impleta pondere graviora
essent quam quae commode loco moverentur, amphoras utpote

