...7-

XV 2564—2568 repertae sunt, tertiae ex figlina BAR (ita enim
legendum esse docet XV 2561 II AVR HERACLAE Η ΡΑΤ ΕΤ
FIL F ΒΑΗ) etiam in Britannia Camuloduni VII 1331, 141 et VII
1331, 20, et in Gallia Autun XIII 3 I 10002, 2 prodierunt.

Itaque cum vasa fictilia diversis locis facta nomen eiusdem
domini exhibentia alias in terras devectas esse videamus, ubi forte
nomen figlinae seu loci deest, qua ex regione amphora venerit,
incertum manebit. Accedit quod etiam fundi vel praedia Romanis
divitioribus in diversis Italiae partibus erant. Neque enim dubium
est, quin e. gr. Maecenas, cui in Gallia Cisalpina vineae magnae
erant (Plin. N. H. XIV 67), etiam in Campania aut in Sabinis
habuerit fundos; qui opera Plinii Secundi legerit, saepe fundorum
et Galliae Cisalpinae et Etruriae et aliarum mentionem fieri haud
ignorabit. Quare fieri potest, ut origo amphorarum iam non per-
nosci possit, nisi forte adscriptum est, quo ex fundo provenerit ut
IV p. II 5577 de Formiano dol(ium) XXV. In singulis enim fun-
dis amphorae fingebantur, si materia idonea aderat (cf. XV p. ΙΙ
2604 fig. fund. Doppiani), ita ut tum fundus (XIII 3 I 10002,53)
tum figlina (XV p. II 4350) nominetur.

In nonnullis amphoris montis Testacei nescio quam ob causam
nomina oppidorum adscripta sunt. Quas amphoras ob nomina
oppidorum Hispanorum, quae aut ansis impressa aut saepius in
titulis pictis scripta sunt, Dressel omnes ex Hispania Romam et in
reliquas partes imperii occidentales advectas esse contendit (XV
p. ΙΙ pag. 492); Hirschfeld autem eopia amphorarum eadem nomina
exhibentium, quae in Gallia repertae sunt, adductus de origine His-
panica ita dubitat, ut magnam partem earum ex Gallia meridionali
Romam advectam esse putet (XII p. 700): etiam ex nominibus
urbium originem amphorarum desumere quam difficile sit, vides, cum
hac in re viri inscriptionum peritissimi plane dissentiant. Attamen
ubi nomina terrarum sive impressa sive picta adsunt, de origine

' vix dubitare licebit, praesertim cum etiam alia accedant velut in

titulo C. Consi Hermerotis. Qua ratione cum numerus sigillorum
certae originis omnibus voluminibus CIL. collatis augeri possit, hic ·
mihi nonnulla afferre liceat.

Fiq. Gerar (vel Gerar) in Hispania fuisse ostenditur titulo XV
4181 δ, in quo nomen oppidi Cordubae et XV 4227 δ, in quo ‘Germa
Gord' legitur. Inde igitur proveniunt eadem sigilla ansis impressa
amphoris XV 2584 Romae, in Museo Britannico et in Gallia XIII
10002, 14 Heddernheim repertis aut servatis.

